به نام خدا

بسیاری از افراد هنگام چت کردن مجبور هستند از حروف انگلیسی برای تایپ متن خود استفاده کنند که اصطلاحاً به آن زبان فینگلیش می گویند.
این برنامه قادر است متن فینگلیش شما را به متن فارسی معال آن تبدیل کند. وقتی شما متن خود را تایپ می کنید برنامه به طور همزمان آن را به متن فارسی تبدیل می کند و شما می توانید با کپی کردن یا ذخیره کردن متن ترجمه شده در یک فایل متنی از آن استفاده کنید.

همچنین این برنامه مزایای زیر را داراست :
1- حجم بسیار کم (30 کیلوبایت)
2- محیطی بسیار ساده که هر کاربری می تواند به راحتی از این برنامه استفاده کند
3- سرعت بالا هنگام ترجمه متن
4- امکان تغییر زبان برنامه به انگلیسی یا فارسی

اجزای برنامه :
پنجره اصلی برنامه شامل اجزای زیر است :
1- نوار منو در بالای پنجره : این نوار منو شامل چهار منو به ترتیب زیر است :
1-1- منوی فایل : این منو برای ذخیره متن ترجمه شده در یک فایل متنی یا خروج از محیط برنامه استفاده می شود
2-1- منوی متن : این منو شامل امکاناتی برای کپی یا برش یک متن به کلیپ برد و یا انتقال متن کلیپ برد به محتوای متن ترجمه شده می باشد
3-1- منوی زبان : توسط این منو قادر خواهید بود تا زبان برنامه را به فارسی یا انگلیسی تغییر دهید
4-1- منوی راهنما : این منو اطلاعاتی درباره برنامه و برنامه نویس آن و همچنین راهنمای استفاده از برنامه را در اختیار شما قرار می دهد

2- جعبه متن شما :
این جعبه که در آن عبارت "متن خود را اینجا تایپ کنید" نوشته شده برای نوشتن متن اصلی بکار می رود. در واقع شما باید متن فینگلیش را در این قسمت تایپ کنید.

3- جعبه متن ترجمه شده :
این جعبه متن که جمله "متن ترجمه شده اینجا قرار می گیرد (اینکار توسط برنامه انجام خواهد شد)" در آن نوشته شده در واقع محل قرار گرفتن متن ترجمه شده است. شما با تایپ متن اصلی خود متن ترجمه شده به زبان فارسی را می توانید مستقیماً در این پنجره مشاهده کنید اما بطور مستقیم قادر به ویرایش آن نخواهید بود. برای ویرایش آن می توانید از منوی "متن" استفاده کنید.

4- نوار وضعیت :
نوار وضیعت که در پایین پنجره تعبیه شده به شما کمک خواهد کرد تا از فرامین برنامه بهتر استفاده کنید. در واقع این نوار هنگامی که میخواهید از فرمانی استفاده کنید یک راهنمایی مختصر و مفید به شما می کند تا کار خود را بهتر انجام دهید.

طرز استفاده از برنامه :
برای استفاده از برنامه متن خود را در جعبه متنی که زیر منوها قرار دارد تایپ کنید تا بطور همزمان متن ترجمه شده در جعبه متن پایین آن قرار گیرد. پس از اتمام کار میتوانید متن ترجمه شده را در یک فایل متنی با نامی دلخواه ذخیره کنید. برای اینکار از منوی "فایل" گزینه "ذخیره متن" را کلیک کرده و نام و مسیر فایل را انتخاب کنید سپس دگمه متن را ذخیره کنید.

هشدار جدی : به هیچ عنوان فایلهایی که در پوشه برنامه قرار دارند را دستکاری یا جابجا نکنید

این برنامه بر روی هر ویندوزی اجرا می شود.
از انتخاب شما متشکرم